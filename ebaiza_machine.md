## ইবাইজা মেশিন

লেখক রুশদী শামসের প্রথম প্রকাশিত সায়েন্স ফিকশন গল্পগ্রন্থ। বের হয়েছে সময় প্রকাশন থেকে, বইমেলা ২০২১ এ।  

বইটির চৌদ্দটি গল্পে ঘুরেফিরে এসেছে বুদ্ধিমান সৃষ্টির অসহায়ত্বের কথা। মুখ্য চরিত্রে বেশিরভাগ সময়ই আছে ভবিষ্যতের মানুষ। আবার অনেক সময় দেখা যাবে কৃত্রিম বুদ্ধিমত্তার যন্ত্রদেরকে। বুদ্ধিমান সৃষ্টির একটি বৈশিষ্ট্য আছে। এরা কখনো নিজের ইচ্ছায় হেরে যেতে চায় না। কিন্তু তাদের প্রতিপক্ষ হিসাবে যে থাকছে প্রযুক্তির বিভ্রাট, মনস্তাত্ত্বিক দ্বন্দ্ব, রহস্যময় মহাকাশ, প্রাকৃতিক বিবর্তন, সময়ের ফাঁদ কিংবা স্বয়ং ঈশ্বরের মতো বিশাল শক্তি! 

পরাজয় এড়াতে কি তারা পারবে?

## প্রিবুকিং লিঙ্কঃ

![ইবাইজা মেশিন](Ibaija%20Machine~2.jpg)

### লেখক পরিচিতি

রুশদী শামস এর জন্ম এবং বেড়ে ওঠা খুলনা শহরে। ছোটবেলা থেকেই সায়েন্স ফিকশন পড়তে এবং লিখতে ভালবাসেন। সমালোচকদের প্রশংসা কুড়িয়ে লিখেছেন দুই বাংলার স্বনামধন্য সব পত্রপত্রিকায়। “ইবাইজা মেশিন” লেখকের প্রথম প্রকাশিত সায়েন্স ফিকশন গল্পগ্রন্থ। 

কম্পিউটার সায়েন্সে খুলনা প্রকৌশল এবং প্রযুক্তি বিশ্ববিদ্যালয় (কুয়েট) থেকে ব্যাচেলর, ইংল্যান্ডের বোল্টন বিশ্ববিদ্যালয় থেকে মাস্টার্স এবং ক্যানাডার ওয়েস্টার্ন বিশ্ববিদ্যালয় থেকে ডক্টরেট শেষ করেছেন। লেখক এখন ক্যানাডায় রিসার্চ সায়েন্টিস্ট হিসাবে নিয়োজিত আছেন। কাজ করেন মেশিন লার্নিং এবং ন্যাচারাল ল্যাঙ্গুয়েজ প্রসেসিং নিয়ে। এর আগে তিনি কুয়েটের কম্পিউটার সায়েন্স বিভাগের সহকারী অধ্যাপক হিসাবে কাজ করেছেন।

স্ত্রী কাজী মাহজেরীন আক্তার, কন্যা রুয়াইদা এবং পুত্র রিদফান।
